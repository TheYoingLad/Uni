# Bevezetés a típuselmélet világába

A **típuselmélet** (*type theory*) tárgy során célunk az *Agda* programozási nyelv nyelvi konstrukcióinak és lehetőségeinek megismerése és ezek elsajátításával matematikai struktúrák programozása, bizonyítások ellenőrzése.

A legtöbb modern programozási nyelv típusozott, ezek közül is az erősen típusozott programozási nyelvek fordítója képes arra, hogy a típusos program annak a típusokkal megadott specifikációjának megfeleljen(avagy pongyolán fogalmazva, minden helyen olyan típust használjunk, mint amit ott szabad). A fordítóprogram automatikusan elvégzi a típusellenőrzést, és ha nem típushelyes a program, visszautasítja a megfelelő hibaüzenettel.

A matematika *Zermelo-Fraenkel* halmazelméletet és az elsőrendű logikát használja építőkőveként, a matematikai modellek ezek használatával készülnek. A programozáson kívül a matematikában is léteznek típusok és típusrendszerek. A típuselmélet egy alternatívát kínál az előbb említett építőkövek nélkül.

A fő különbség, hogy míg a *halmazelméletet* a **halmazok határozzák meg**, amelyekbe bele tartozhatnak elemek (*de nem szükségszerűen*).  
Például: 0 ∈ ℕ és 0 ∈ ℤ (fontos látni, hogy mindkét helyen ugyanazon matematikai objektum a 0)  
Eközben típuselméletben egy típust az elemei építik fel, egy elem **egy és csak egy** típushoz tartozhat.  
Például: Ha 0 : ℕ , akkor 0 : ℤ nem teljesülhet, mivel a 0-át mint objektumot a ℕ konstruktora határozza meg.

A tárgy keretein belül a Martyn-Löf típuselmélettel fogunk foglalkozni, a véges típusok 2 fontos alaptípusát nézzük meg:

1. üres típus/entitás  
    Nincs eleme, nem tudunk olyan kifejezést megadni, mely eleme lenne.  
    Jele: ⊥ elnevezése: *bottom* Konstruktora: nem létezik.

2. egyelemű típus/entitás  
    Pontosan egy eleme van.  
    Jele: ⊤ elnevezése: *top* Konstruktora: tt.

A tárgy során majd fogunk logikai állításokról is beszélni. Ehhez kapcsolódoan pár alapfogalmat meg kell ismerni, amelyek az elsőrendű logikában jelennek meg.

- szabad változó
: Célja hogy egy meg nem határozott vagy ismeretlen objektumot jelöljön.
Például: (5 < x) ∨ (x²+x−2=0). Itt x egy szabad változó
- kötött változó
: Egy kvantor hatókörében előforduló változó, amely így már nem helyettesíthető konstanssal.
Például: ∃x ((5 < x) ∨ (x² + x − 2 = 0))
- kvantor hatóköre
: Az eredeti *A* képlet olyan *QxB* alfüggvénye(ahol Q egy kvantort jelöl), mely az adott kvantorral kezdődik.
Például: **[** ∀x ((x > 5) → **{** ∀ y (y < 5 → (y < x ∧ **[** ∃ x (x < 3)**]**))**}**)**]**. Itt a kapcsos és szögletes zárójelek jelzik az adott kvantor hatókörét.
- Elkapás (Capture)
: egy y változó új előfordulása a Qy(egy olyan Q kvantort, melynek a kötött változója y) kvantor hatókörében, amelyet egy y-t tartalmazó t kifejezésnek egy másik x változóval való helyettesítésének eredményeként vezetnek be egy képletben.

Ahhoz hogy tudjunk típuselméletről beszélni részleteiben, fontos, hogy ismerjük a **λ-kalkulust** is.

A **λ-Kalkulus** egy *turing teljes formális rendszer a matematikai logikában*:

- kódolás során **névtelen függvények**et használunk
Példa: id x = x átírható λ x → x
- a függvények egy paraméterrel rendelkeznek, egy több paraméteres függvényt szét tudunk **bontani több egy paraméteres** függvényre. 
Példa: Multiply x y  = x * y átalakítható λ x → (λ y → x * y) ahol a külső függvény egy másik függvényt ad paraméternek. A szétbontás folyamatát **curryzésnek** hívjuk.
- tudunk függvényeket **parciálisan alkalmazni**, azaz egy több paraméteres függényt úgy meghívni, hogy annak nem az összes paraméterét kapjuk meg.
Példa: \_+\_ : ℕ → (ℕ → ℕ), viszont 3 + _ : ℕ → ℕ , mely már csak egy számot vár.
Példa: power : ℕ → (ℕ → ℕ), viszont power 3 : ℕ → ℕ. (Power 3 2 : ℕ )
Példa: add3together : ℕ → (ℕ → (ℕ → ℕ)), add3together 1 :  ℕ → (ℕ → ℕ), add3together 1 2 : ℕ → ℕ. (add3together 1 2 3 : ℕ)

**Redukciók**
*A következő műveletek segítségével normalizálhatunk egy kifejezést λ-kalkulus során. (normalizálás: a lehető legegyszerűbb alakra hozás(normál alak) a redukciós műveletekkel) A műveletek leírásánal specifikusan a függvény (→) típusra való alkalmazást lehet olvasni. A redukciók léteznek más típusokra is, viszont nem szabályszerűen rendelkeznek mindhárom művelettel.*

- **β redukció** / β szabály / számítási szabály
A béta szabály során mindegyik szabad változót kicserélünk a megadott értékre. Egy változó akkor szabad, ha nem kötött.
Például: (λx → x + 1) 2 → (2 + 1) → 3
- **η(éta)** szabály
Az η szabály célja, az extenzionalitás megvalósítása. A szabály azt mondja ki, hogy ha van egy *f* függvényed és egy λ absztrakciód (λ x → f x), akkor extenzíven egyenlő
Például: (λ x → f x) = f  
    * *η expanziónak* szokás nevezni*, ha f → η szabály → (λ x → f x)
    * *η redukciónak* szokás nevezni, ha (λ x → f x) → η szabály → f
- **α-konverzió** / α egyenlőség / α szabály / változó szabály
Az *α szabály* célja hogy a változókat szabadon át tudjuk nevezni a kifejezésünkben anélkül, hogy a kifejezés lényegében változna.  
Például: (λ x → λ y → x + y) y → α szabály → (λ a → λ b → a + b) y → β redukció → (λ b → y + b)  
Fontos kiemelni, hogy a kiindulási kifejezés y-ja és a paraméterként kapott y **nem ugyan az az y.** Ha nem alkalmaznánk az α egyenlőséget a következőt kapnánk:  
(λ x → λ y → x + y) → β redukció → (λ y → y + y) ahol az y a kötött változót jelöli.

**Izomorfizmus**

Az izomorfizmus egy bijektív struktúra-megőrző leképzés két matematikai struktúra között. Ha két struktúra izomorf, akkor ugyanolyan tulajdonságokkal rendelkeznek. Fontos, hogy ha két típus izomorf akkor:
* ugyan annyi a típusok elemszáma
* ténylegesen bijektívnek kell lennie

A Curry-Howard izomorfizmus egy nagyon fontos kapcsolatot ír le a formális logika és a számításelméelti típusrendszerek között. A kapcsolat lényege, hogy logikai kifejezések megfeleltethetők a programozásban megjelelő konstrukcióknak. Ez adja az alapját például az automatizált tételbizonyításnak.

[To be removed]: # 
[Nem akartam nagyon részleteibe menni a ch izomorfizmusnak. Szerintem majd részletesebben a logika bekerülésével lesz értelme]: # 